328 · s. AUGUsTINl Eruscom

gentos nonaginta novem unum deest ut decem millia
sint. Variari ergo per brevitatem et magnitudinem numeri
possunt, quibus unum deest ut perficiantur ; ipsum vero
unum sine varietate in se manens cum accesserit* perficit,
cui deputat omnes per poenitentiam reconciliatos, quae
humilitate obtinetur.

QUAESTIO XXXIII.

Ι. « Homo habens duos filios1 , »Deus ad duos populos
intelligitur ‚ tanquam stirpes duas generis humani :unam
eorum qui permanserunt in unius Dei cultu, alteram eo-
rum qui usque ad colenda idola deseruerunt Deum. Ab
ipso autem exordio creaturae mortalium consideratio debet
intendi. Major ergo filius ad cultum unius Dei pertinet.
Minorem in regionem longinquam profectum esse dicit.
Petiit enim ut sibi pars substantiae quae eum tangeret,
< daretur a patre ‚ tanquam anima potestate sua delectata,
id quod illi est vivere ‚ intelligere ‚ meminisse ‚ ingenio
alacri excellere , omnia ista divina sunt munera, quae in
potestatem accipiens per liberum arbitrium, quia divisit
pater liberis substantiam , minor filius in regionem longin-
quam profectus est ‚ male utendo naturalibus bonis , eo
ipso quo patrem deseruit eupiditate fruendi creatura : re-
licto ipso Creatore.

lI. Quod non post multos dies dixit factum, ut congre·
gatis omnibus peregre proficisceretur in regionem longin-
quam z quia non multo post institutionem humani generis
placuit animae per liberum arbitrium ferre secum quam-
dam velut potentiam naturae suae, et deserere eum a quo
condita est ‚ praefidens viribus suis, quas vires tanto con-
sumit eitius, quanto eum (leserit a quo datae sunt. Itaque

¹ Luc. xv, 11-39..

