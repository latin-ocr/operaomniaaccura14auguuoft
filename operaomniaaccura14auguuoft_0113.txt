nr: consensu EVANGELISTARUM, Lm. 111. 101

» omnis potestas in coelo et in terra : euntes ergo docete
» omnes gentes, baptizantes eos in nomine Patris et Fi-
» lii et Spiritus sancti3 docentes eos servare omnia quae-
» cumque mandavi vobis : Et ecce ego vobiscum sum
>› omnibns diebus usque ad consummationem saeculi¹ : υ
- ita Matthaeus clausit Evangelium suum.

LXXX. Ac per hoc si aliorum consideratae narrationes
ad diligentiorem inquisitionem non compellerent, nihil
aliud arbitraremur nisi Dominum post resurrectionem
nusquam praeter in Galilaea primum esse a Discipulis vi-
sum. Item , si Marcus de illa praenuntiatione Angeli ta·-
cuisset, posset cuiquam putari Matthaeus ideo dixisse Dis-
cipulos abiisse in Galilaeam in montem, atque ibi adorasse
Dominum ‚ ut impletum videretur quod ipse per Ange-
lum mandatum ac praenuntiatum esse narraverat. Nunc
autem ct Lucas ct ,Ioannes satis dilucide manifestantes
ipso die resurrectionis ejus visum esse Dominum in Jeru-
salem a Discipulis suis ², unde ita longe est Galilaea ‚ ut
uno die ab eis utroque 'loco videri non posset3 et Marcus*
illam quidem praedictionem Angeli similiter narrans, in
Galilaea vero visum a Discipulis Dominum post resurrec-
tionem nusquam commemorans: vehementer cogunt quae-
rere quemadmodum dictum sit : « Ecce praecedit vos in
n Galilaeam, ibicum videbitis. » Nam etipse Matthaeus si
omnino non (liceret, undecim Discipulos abiisse in mon-
tem in Galilaeam ‚ uhi constituerat eis Jesus, ct illic eum
vidisse atque adorasse , nihil ex hac praedictione comple-
tum ad litteram putaremus ‚ sed totum figurata significa-
tione praedictum ε sicut illud secundum Lucam ; « Ecce
» hodie et cras ejicio daemonia , et sanitates perficio, et
» tertia consummor3 3» quod ad litteram certum est non

¹ Matth. xxviii, 16-20. —- ² Luc. xnv, 33, et Joan. xx, ¹9· ν·- 3 Luc.
xin, 323 vide supra lib. n, cap. mxv, n. 145.

