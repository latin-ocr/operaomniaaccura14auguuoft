SERMO nomm m MONTE, Lm. 1. 175

quem cogat uxor sacrificare idolis , qui talem dimittit ‚
causa fornicationis dimittit, non tantum illius, sed et suae:
illius, quia fornicatur, suae, ne fornicetur. Nihil autem
iniquius , quam fornicationis causa dimittere uxorem , si
et ipse convincitur fornicari. Occurrit enim illud ‚ « ln
» quo enim alterum judicas, temetipsum condemnas :
» eadem enim agis quae judicas¹. n Quapropter quisquis
fornicationis causa vult abjicere uxorem, prior debet esse
a fornicationebspurgatus ι quod similiter etiam de foemina
dixerim.

XLVIII. Quod autem dicit : « Quisquis solutam a viro
» duxerit : moechatur ² , » quaeri potest, utrum quomodo
moechatur ille qui ducit, sic et illa quam ducit. Jubetur
enim et illa manere innupta , aut viro reconciliari 2 sed si
discesserit, inquit, a viro. Multum autem interest utrum
dimittat , an dimittatur. Si enim ipsa virum dimiserit, et
alteri nupserit3 ε, videtur cupiditate mutandi conjugii vi-
rum priorem reliquisse , quae sine dubio adulterina cogi-
tatio est. Si autem dimittatur a viro , ‘cum quo esse cu-
piebat, moechatur quidem qui eam duxerit secundum
Domini sententiam, scd utrum et ipsa tali crimine tenea-
tur, incertum est. Quamvis multo minus inveniri possit,
quomodo cum vir et mulier pari consensu sibi miscean-
tur , unus eorum moechus sit , et non sit alter. Huc acce-
dit, quia si moechatur ille ducendo eam quae soluta est a
viro , quanquam non dimiserit, sed dimissa sit, ipsa eum
facit moechari, quod nihilo minus Dominus vetat. Ex quo
colligitur, sive dimissa fuerit, sive dimiserit, oportere
illam manere innuptam , aut viro reconciliari.

XLIX. Rursum quaeritur , utrum si uxoris permissu ,
sive sterilis, sive quae concubitum pati non vult, adhi-
buerit sibi alteram vir, non alienam , neque a viro sejunc=

¹ Rom n„ 11. — ² Matth. v, 32. Α- 3 1 Cor. vn, 11.

