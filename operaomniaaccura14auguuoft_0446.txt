412 s. Aucumm eviscovi

» in nobis ¹. » Quid ergo miraris, quia homines cx Deo
nascuntur? Attendc ipsum Deum natum ex homnibus,
« Et Verbum caro factum est, et habitavit in nobis. η
XVI. « Quia vero Verbum caro factum est, et habita-
» vit in nobis, » ipsa nativitate collyrium fecit, unde
tergerentur oculi cordis nostri, et possemus videre ma-
jestatem ejus , per ejus humilitatem: Ideo « Factum est
» Verbum caro, et habitavit in nobis ε » sanavit oculos
nostros z et quid sequitur? « Et vidimus gloriam ejus. »
Gloriam ejus nemo posset videre , nisi carnis humilitate
sanaretur. Unde non poteramus videre? Intendat ergo
Charitas Vestra , et videte quod dico. Irruerat homini quasi
pulvis in oculum , irruerat terra, sauciaverat oculum,
videre non poterat lucem : oculus iste sauciatus inungi-
tur : terra sauciatus erat , et terra illuc mittitur ut sane-
tur. Omnia enim collyria, et medicamenta , nihil sunt
nisi de terra. De pulvere caecatiis es, de pulvere sanaris :
ergo caro te caecaverat , caro te sanat. Carnalis enim anima
facta erat consentiendo affectibus carnalibus ‚ inde fuerat
oculus cordis caecatus. « Verbum caro factum est ; » me-
dicus iste tibi fecit collyrium. Et quoniam sic venit ut de
carne vitia carnis extingueret, et de morte occideret mor-
tem : ideo factum est in te , ut quoniam «Verbum caro
» factum est, » tu possis dicere, ε( Et vidimus gloriam ejus. »
Qualem gloriam? Qualis factus est filius hominis P Illa hu-
militas ipsius est, non gloria ipsius. Sed quo perducta est
acies hominis, curata per carnem, «Vidimus, inquit,
ι) gloriam ejus , gloriam quasi Unigeniti a Patre , plenum
» gratia et veritate ¹. » De gratia et veritate alio loco
uberius in ipso Evangelio, si Dominus dignatus fuerit
donare, tractabimus. Haec nuncv sufficiant , etaedificamini
in Christo, et confortamini in fide, et vigilate in bonis

¹ Joan. n, ¹4·

