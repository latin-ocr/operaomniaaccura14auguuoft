SERMO nomm ΙΝ MONTE, Lm. 11. 231

» in cordibus suis, contestante conscientia ipsorum, et
» inter se invicem cogitationum accusantium , aut etiam
» excusantium, in die qua judicabit Dominus occulta ho-
» minum 1. »Quapropter si omnis anima rationalis etiarn
cupiditate caecata, tamen cum cogitat et ratiocinatur,
quidquid in ea ratiocinatione verum est , non ei tribuen-
dum est , sed ipsi lumini veritatis ‚ a quo vel tenuiter pro
sui capacitate illustratur, ut verum aliquid in ratiocinando
sentiat, quid mirum si diaboli anima prava cupiditate
perversa , quidquid tamen verum de justo viro cogitavit,
cum eum tentare vellet , ipsius Dei voce ‚ id est , ipsius
veritatis voce audisse perhibetur? Quidquid autem falsum,
illi cupiditati tribuitur, qua diaboli nomen accepit. Quan-
quam etiam per creaturam corporalem atque visibilem
Deus plerumque locutus est seu bonis seu malis, tanquam
omnium Dominus et rector, et pro cujusque rei meritis
ordinator : sicut per Angelos, qui hominum quoque as-
pectibus apparuerunt, et per Prophetas dicentes z Haec
dicit Dominus. Quid ergo mirum , si quanquam non in
ipsa cogitatione ‚ per aliquam certe creaturam , tali operi
accommodatam Deus locutus cum diabolo dicitur?
XXXIII. Nec dignitatis esse arbitrentur , et quasi jus-
titiae meritum quod cum illo Deus locutus est : quoniam
locutus est cum anima angelica , quanquam stulta et cu-
pida 3 tanquam si loqueretur cum anima humana stulta
et cupida. Aut ipsi dicant quomodo locutus est curn illo
divite, cujus cupiditatem stultissimam arguere voluit, di-
cens z « Stulte ‚ hac nocte anima tua expostulatur a te ‚
» haec quae praeparasti cujus erunt2s’ » Certe hoc ipse Do-
minus in Evangelio dicit , cui haeretici isti velint nolint
eolla submittunt. Si autem hoc moventur, quod tentan-
dum justum Satanas petit a Deo ς non ego expono quare

¹ Rom. 11, 14-10. —— ² Luc. xn, 20,

