m Joanms EvAncssLmM, amer. 111. 419

onmem illuminatum : siquidem ante omnem illuminatum
sit necesse est, a quo illuminantur omnes qui illuminari

ἶ possunt.

VIII. Ideo hoc sequitur : «Et de plenitudine ejus nos
» omnes accepimus². » Quid accepistis? « Et gratiam pro
» gratia. » Sic enim habent verba evangelica, collata
cum exemplaribus graecis. Non aitz Et de plenitudine
ejus nos omnes accepimus, gratiam pro gratia : sed sic
ait : « Et de plenitudine ejus nos omnes accepimus ‚ et
» gratiam pro gratia, » id est, accepimus 2 ut nescio quid
1103 voluerit intelligere de plenitudine ejus accepisse 3 et
insuper gratiam pro gratia. Accepimus enim de plenitu-
dine ejus, primo gratiam3 et rursum accepimus gratiam,
gratiam pro gratia. Quam gratiam primo accepimus? fi-
dem. In fide ambulantes, in gratia ambulamus. Unde enim
hoc meruimus? quibus nostris praecedentibus meritis‘ZNon
se quisque compalpet, redeat in conscientiam suam, quae-
rat latebras cogitationum suarum, redeat ad seriem fac-
torum suorum :non attendat quid sit, si jam aliquid est3
sed quid fuerit, ut esset aliquid, inveniet non se dignum
fuisse nisi supplicio. Si ergo supplicio dignus fuisti, et
venit ille qui non peccata puniret, sed peccata donaret3
gratia tibi data est, no'n merces reddita. Unde vocatur
gratia? quia gratis datur. Non enim praecedentibus me-
ritis emisti quod accepisti. Hanc ergo accepit gratiam pri-
mam peccator ‚ ut ejus peccata dimitterentur. Quid me-
ruit? Interroget justitiam, invenit poenam ; interroget
misericordiam, invenit gratiam. Sed hoc et promiserat
Deus per Prophetas : itaque cum venit dare quod promi-
serat 3 non solum gratiam dedit ‚ sed et veritatem. Quo-
modo exhibita est veritas? quia factum est quod promis-
sum est.

'Joan 1, 16.

27,

