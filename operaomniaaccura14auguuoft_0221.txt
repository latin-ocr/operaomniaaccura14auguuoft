sEnMo nomm ω MONTE, Lm. 1. 195

CAPUT XXI.

LXIX. Demos adjungit, et dicit ε « Audistis quia dic-
» tum est : Diliges proximum tuum ‚ et oderis inimicum
» tuum. Ego autem dico vobis : Diligite inimicos vestrOS,
» benefacite his qui vos oderunt, et orate pro eis qui vos
» persequuntur ; ut sitis filii Patris vestri qui in coelis est,
» qui solem suum oriri jubet super bonos et malos ‚ et
» pluit superjustos et injustos. Si enim dilexeritis eos qui
» vos diligunt , quam mercedem habebitis? nonne et Pu-
» blicani hoc faciunt? Et si salutaveritis fratres vestros
» tanturn, quid amplius facitis? nonne et ethnici hoc ipsum
. » faciunt? Estote ergo vos perfecti, sicut et Pater vester,
» qui in coelis est ‚ perfectus est ¹. » Nam sine ista dilec-
tione, qua etiam inimicos et persecutores nostros diligere
jubemur, ea ‘quae superiusdicta sunt implere quis potest?
Perfectio autem misericordiae, qua plurimum animae la-
boranti consulitur ‚ ultra dilectionem inimici porrigi non
potest, et ideo sic clauditur z Estote ergo vos perfecti,
» sicut et Pater vester, qui in coelis est, perfectus est. »
Ita tamen ut Deus intelligatur perfectus tanquam Deus,
et anima perfecta tanquam anima.

LXX. Gradum tamen esse aliquem in Pharisaeorum jus-
titia ‚ quae¹ ad Legem veterem pertinet ‚ hinc intelligitur ‚
quod multi homines eos etiam a quibus diliguntur ode-

} runt, sicut luxuriosi filii parentes coercitores luxuriae suae :

ascendit ergo aliquem gradum qui proximum diligit,
quamvis adhuc oderit inimicum. Ejus autem imperio, qui

¹ Matth. v, 43-48.
13.

