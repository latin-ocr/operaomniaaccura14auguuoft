308 s. Auenszrnu Erlscom

dere admonent ι ut honorificentiam eorum significaverit
Petrus, cadens ad pedes Domini3 mores autem in eo
quod dixit 2 « Exi a me, Domine , quia peccator homo
» sum. »Quod tamen quia non fecit Dominus 3 non enim
recessit ab eis, sed eos subductis navibus ad littus per-
duxit: significat in bonis et spiritalibus viris non esse
oportere hanc voluntatem, ut peccatis turbarum com-
moti , quo quasi securius tranquilliusque vivant, munus
ecclesiasticum deserant. Quod ergo , « Subductis ad ter-
» ram navibus, relictis omnibus secuti sunt eum » Petrus
et Jacobus et Joaiines, potest significare finem temporis,

quo ab hujus mundi salo, qui Christo inhaeserint, penitus
recessuri sunt.

QL‘AESTIO 111.

Qcon Dominus dicit leproso mundato: «Vade, ostende
» te sacerdoti, et offer munus pro emundatione tua ‚ si-
» cut praecepit Moyses, in testimonium illis¹2 »hic videtur
approbare sacrificium, quod per MOysen preeceptum est,
cum id non receperit Ecclesia. Quod ideo jussisse intelligi
potest, quia nondum esse coeperat sacrificium sanctum
sanctorum ‚ quod corpus ejus est. Nondum enim in pas-
sione obtulerat holocaustum suum , quo sacrificio confir-
mato in credentibus populis, templum ipsum eversum est,
ubi illa sacrificia offerri solebant. Hoc autem factum est
secundum prophetiam Danielis ². Non enim oportebat
auferri significantia sacrificia ‚ prius quam illud quod sig*
nificabatur confirmatum esset contestatione Apostolorum
praedicantium‚ ct fide credentium populorum.

¹ Luc. v, 14. —- ² Dan. ix, 27.

