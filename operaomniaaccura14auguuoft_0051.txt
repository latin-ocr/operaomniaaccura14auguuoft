m: consensu EvANGELls’rARUM, Lm. ιη. 41

» inveni in homine isto ex his in quibus eum accusatis. »
Hic intelligimus eum praetermisisse quemadmodum a Do-
mino quaesierit, quid accusatoribus responderet. «Sed
» neque Herodes, inquit: Nam remisi vos ad illum ‚ et
» ecce nihil dignum morte actum est ei. Emendatum
» ergo illum dimittam. Necesse autem habebat dimittere
» eis per diem festum unum. Exclamavit autem simul
» universa turba dicens : Tolle hunc , et dimitte nobis
» Barabbam : qui erat propter seditionem quamdam fac-
» tam in civitate et homicidium missus in carcerem. lte-
» rum autem Pilatus locutus est ad illos, volens dimittere
» J esum.At illi succlamabant dicentes ; Crucifige, crucifige
» eum. Ille autem tertio dixit ad illos :Quid enim mali
» fecit iste? nullam causam mortis invenio in eo :corripiam
» ergo illum , et dimittam. At illi instabant vocibus mag-
» nis, postulantes ut crucifigeretur, et invalescebant voces
» eorum. »Matthaeus huic conatui Pilati, quo saepius cum
eis egit, volens ut dimitteretur Jesus , paucissimis verbis
satis attestatus est, ubi ait ι « Videns autem Pilatus quia
» nihil proficeret, sed magis tumultus fieret¹ z » quod
non diceret nisi multum ille nisus esset : quamvis tacuerit,
quoties hoc efficere tentaverit, ut erueret Jesum furori eo-
rum. Et Lucas itaque ita concludit quod actum est apud
praesidem 2 « Et Pilatus, inquit, adjudicavit fieri peti-
» tionem eorum. Dimisit autem illis eum qui propter
» homicidium et seditionem missus fuerat in carcerem ,
» quem petebant :Jesum vero tradidit voluntati eorum‘2. »

XXXV. Nunc eadem secundum J oannem consideremus,
id est , quae per Pilatum facta sunt. α Et ipsi, inquit, non
» introierunt in praetorium , ut non contaminarentur, sed
» manducarent Pascha. Exiit ergo Pilatus ad eos foras,
» et dixit: Quam accusationem affertis adversus hominem

¹ Matth. xxvii, ²4· —-· ² Luc. xxm, 2-25.

