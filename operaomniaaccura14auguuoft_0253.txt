snmuo Domini m MONTE, Lm. 11. 227

vit qni ei nuntiati sunt extincti, vel in ruina turris , vel
quorum sanguinem Herodes sacrificio miscuit. Dixit enim,
putare homines quod illi ultra modum debitores essent ,
id est, peccatores, et addidit, « Amen dico vobis , nisi
» poenitentiam egeritis, similiter moriemini 1. n Non hic
ergo quisque urgetur pecuniam dimittere debitoribus, sed
quaecumque in eum alius peccaverit. Nam pecuniam di-
· mittere illo potius jubemur praecepto, quod superius dic-
tum est: « Si quis tibi tunicam tollere voluerit ‚ et judicio
» tecum contendere , remitte ei et vestimentum ² ‚ » nec
ibi necesse est omni pecuniario debitori dimittere debi-
tum, sed ei qui reddere noluerit, in tantum ut velit ctiam
litigare : « Servum autem Domini, ut ait Apostolus, non
» oportet litigare ³. » Qui ergo vel sponte vel conventus
pecuniam debitam reddere noluerit ‚ dimittenda illi est.
Duas enim ob res nolet reddere, vel quod non habeat ,
vel quod avarus sit reique alienae cupidus : utrumque au-
tem pertinet ad inopiam : nam illa inopia est rei familia-
ris , haec animi. Quisquis itaque tali dimittit debitum, -
inopi dimittit, opusque christianum operatur, manente η
iila regula , ut in animo paratus sit amittere quod sibi
debetur. Nam si modeste ac leniter omni modo egerit,
ut sibi restituatur , non tam intendens fructum pecuniae,
quam ut hominem corrigat, cui sine dubio perniciosum
est habere uude reddat, et non reddere, non solum non
peccabit, sed proderit etiam plurimum , ne ille dum alie-
nam pecuniam lucrum facere vult, damnum fidei patia-
tur 3 quod tanto est gravius ‚ ut nulla sit comparatio. Ex
quo intelligitur etiam in ista quinta petitione , qua dici-
mus : «Dimitte nobis debita nostra : » non de pecunia
quidem dici 3 ised de omnibus quae in nos quisque peccat,
ac per hoc etiam de pecunia. Peccat namque in te, qui

¹Luc. xiii, 1-5. -- ² Matth. ν, 40. - 3 2 Tim. ιι, 24.

150

