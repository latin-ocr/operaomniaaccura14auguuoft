254 s. AUGUSTINI EPISCOPI

multis molestiis ‚ sed etiam in fame et siti, in frigore et
nuditate se laborasse commemorat ¹. Quod cum legimus,
non aestimemus Domini promissa titubasse , ut famem ac
sitim et nuditatem pateretur Apostolus quaerens regnum
etjustitiam Dei, cum dictum sit nobis ; « Quaerite pri-
» mum regnum Dei et justitiam ejus ‚ et haec omnia ap-
» ponentur vobis : » quandoquidem ista sicut adjutoria
novit ille medicus⁷ cui semel nos totos commisimus ‚ et
a quo habemus promissionem vitae praesentis et futurae ,
quando apponat, quando detrahat, sicut nohis judicat
expedire, quos et consolandos et exercendos 111 hac vita et
post hanc vitam in perpetua requie stabiliendos atque fir-
mandos gubernat ac dirigit. Non enim et homo, cum ple-
rumque jumento suo cibaria detrahit, deserit illud. cura
sua ‚ ac non potius curando haec facit.

mmzwmtvmm mmmmmmmmmmmvummwvxmm ΊΛΜἏ

’ CAPUT xxm.

LIX. Et quoniam cum ista velprocurantur in futurum,
vel si causa non est quare illa impendas , reservantur ‚
incertum est quo animo fiat ‚ cum possit simplici corde
fieri, possit ct duplici, opportune hoc loco subjecit:
« Nolite judicare ‚ ne judicetur de vobis3 in quo enim
» judicio judicaveritis, judicabitur de vobis3 et in qua
» mensura mensi fueritis , remetietur vobis ². » Hoc loco
1111111 aliud nobis praecipi existimo ‚ nisi ut ea facta, quae
dubium est quo animo fiant , in meliorem partem inter-
pretemur. Quod enim scriptum est: « 'Ex fructibus eorum
» cognoscetis eos ³, » de manifestis dictum est, quae non

¹ 2 Cor. xi, 23·2 7.— ² Matth. vu, 1, 2. -— 3 Ibid. 13.

