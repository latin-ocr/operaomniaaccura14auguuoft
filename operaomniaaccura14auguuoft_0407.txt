QUAESTIONUM SEPTEMDECIM, Lmen UNUS. 375

» eam 1. Quaestio est, cur a numero plurali ad singularem
transierit, ut cum quaerat homo bonas margaritas, unam
inveniat pretiosam ‚ quam venditis omnibus quae habet ,
emat. Aut ergo iste 'bonos homines quaerens, cum quibus
utiliter vivat, invenit unum prae omnibus sine peccato ‚
mediatorem Dei et hominum hominem Christum Jesum2:
aut praecepta quaerens, quibus servatis eum hominibus
recte conversetur, invenit dilectionem proximi, in quo
uno dicitApostolus omnia contineri 3 : ut, « Non occides3
» Non moechaberis : Non furaberis 2 Non falsum testimo-
» nium dices, » et si quod est aliud mandatum, singulae
margaritae sint, quae in' hoc sermone recapitulantur: Div
» liges proximum tuum tanquam te ipsum. » Aut bonos
intellectus homo quaerit, etinvenit unum illud quo cuncti
continentur, « In principio Verbum, et Verbum apud
» Deum, et Verbum Deum 4. ι) lucidum candore veritatis,
et solidum firmitate aeternitatis, et undique sui simile
pulchritudine divinitatis, qui Deus penetrata carnis testu-
dine intelligendus est. Ille enim ad margaritam ipsam J'am
pervenerat, quae in tegumentis mortalitatis, quasi concha—
rum obstaculo, in profundo hujus saeculi, atque inter du-
ritias saxeas Judaeorum aliquando latuerat ι ille ergo ad
ipsam margaritam jam pervenerat, qui ait: « Et si novera-
» mus Christum secundum carnem , sed nunc jam non
» novimus ⁵.» Nec ullus omnino intellectus margaritae no·-
mine dignus est , nisi ad quem discussis omnibus carnali-
bus tegminibus pervenitur, quibus sive per verba huma-
na, sive per similitudines circumpositas operitur, ut purus
et solidus et nusquam a se dissonans, certa ratione cer-
natur. Quos tamen omnes veros et firmos et perfectos in-
tellectus unus ille continet, per quem facta sunt omnia

¹ Matth. x1u‚[05. —— ² ι Tim. ii, 5. —- 3 Rom. χιιι, 8, 9. - 4Joan. 1, ι,
-- ⁵ 2 Cor. v, 16.

