QUAESTIONUM EVANGELIORUM‚ Lm. 11. 307

nem, tanquam a sono sileret intelligibili ς quia non est
intellecta , donec in Domino compleretur.

QUAESTIO 11.

Quon Dominus , « De navicula docet turbas, » signifi-
cavit hoc tempus , quando Dominus de auctoritate Eccle-
siae docet gentes. Quod Dominus, « Ascendens in navim,
» quae erat Petri, rogat eum a terra reducere pusillum 1, »
significat vel temperate utendum verbo ad turbas , ut nec
terrena eis praecipiantur, nec sic a terrenis in profundio-
ria sacramentorum recedatur ‚ ut ea penitus non intelli-
gant: vel prius in proximis regionibus gentibus praedi-
candum : ut quod dicit item Petro : « Duc in altum, et
» laxate retia vestra in capturam , » ad remotiores gen-
tes, quibus postea praedicatum est, pertineat : sicuti Isaras
’ dicit : « Tolle signum in gentes ‚ ad eas quae prope, et ad
» eas quae longe2. » Ut quod etiam retia rumpebantur
piscium copia , et naviculae impletae sunt, ita ut merge-
rentur , significet hominum carnalium multitudinem tan-
tam futuram in Ecclesia, ut etiam disruptione pacis,
exeuntibus inde haeresibus et schismatibus ‚ tanta rema-
neret, et tanta esset futura illi amissio fidei et bonorum
morum , ut Christo dicere videatur talis Ecclesia , « Exi
» a me, quia peccator homo sum³ : » tanquam turbis
carnalium repleta, et eorum moribus pene submersa , re-
gimen spiritalium, in quibus maxime Christi persona
eminet ‚ a se repellat quodam modo. Non enim hoc voce
linguae dicunt homines bonis ministris Dei, ut eos a se
repellant, sed voce morum et actuum suorum suadent a
se recedi, ne per bonos regantur ε et eo vehementius,
quo deferunt eis honorem, et tamen factis suis a se rece·

' Luc. v, 3. — ² lsai. an, 10,ct1.vn‚1t). -—- 3 Luc. v, 8.

20.

