 

 

 

οε οοΝεΕΝευ EVANGELISTARUM, Lm. 111. 73

non a solo J oseph , sed a Nicodemo quoque curatam fuisse
commemorat. Consequenter enim a Nicodemo incipiens,
ita narrat : (ι Venit autem et Nicodemus , qui venerat ad
» J esum nocte primum, ferens mixturam myrrhae et aloes
» quasi libras centum. » Deinde sequitur adjungens ipsum
Joseph‚ et dicit : « Acceperunt ergo corpus Jesu, et liga-
» verunt eum linteis eum aromatibus, sicut mos J udaeis
» est sepelire. Erat autem in loco ubi crucifixus est hor-
» tus, et in horto monumentum novum , in quo nondum
» quisquam positus erat : ibi ergo propter Paraseeven Ju-
» daeorum, quia juxta erat monumentum, posuerunt Je-
» sum 1., » Neque hic aliquid repugnat recte intelligenti-
bus. Neque enim illi qui de Nicodemo tacuerunt, affirma-
verunt a solo Joseph Dominum sepultum , quamvis solius
commemorationem fecerint, aut quia illi una sindone a
Joseph involutum dixerunt , propterea prohibuerunt in—
telligi et alia lintea potuisse afferri a Nicodemo et super-
addi, ut verum narraret Joannes, quod non uno linteo,
sed linteis involutus sit ; quamvis et propter sudarium
quod capiti adhibebatur, et institas quibus corpus totum
alligatum est, quia omnia de lino erant, etiamsi una sindon
ibi fuit, verissime Dici potuit : « Ligaverunt eum linteis.»
Lintea quippe generaliter (licuntur quae lino texuntur.

¹ Joan. xix, 39-42.

