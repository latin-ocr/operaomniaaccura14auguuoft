nv JOANNIS EVANGELIUM‚ TRACT. 11( 403

non recedentes a cruce et passione et resurrectione Christi,
in ipsa navi perducuntur ad id quod non vident , in qua
navi perveniunt et illi qui vident.

IV. At vero quidam philosophi hujus mundi extite-
runt, et inquisierunt Creatorem per creaturam 3 quia ‚no-
test inveniri per creaturam, evidenter dicente Apostolo z
« Invisibilia enim ejus a constitutione mundi, per ea
» quae facta sunt intellecta conspiciuntur, sempiterna

· >1 quoque virtus ejus et divinitas, ut sint inexcusabi-

n les. » Et sequitur ε « Quia cum cognovissent Deum.»
Non dixit ε Quia non cognoverunt : sed ‚ «Quia cum cog-
» novissent Deum ‚ non sicut Deum glorificaverunt , aut
» gratias egerunt, sed evanuerunt in cogitationibus suis,
» et obscuratum est insipiens (ζῶ eorum. » Unde ohscu-
ratum? Sequitur, et dicit apertius ε « Dicentes enim se
» esse sapientes, stulti facti sunt¹.· υ Viderunt quo ve-
niendum esset : sed ingrati ei qui illis praestitit quod
viderunt ‚ sibi voluerunt tribuere quod viderunt 3 et
facti superbi amiserunt quod videbant, et conversi sunt
inde ad idola et simulacra et ad culturas daemoniorum,
adorare creaturam⁷ et contemnere Creatorem. Sed jam
isti elisi ista fecerunt ε ut autem eliderentur, superbie-
runt: cum autem superbirent, sapientes se esse dixerunt.
Hi ergo de quibus dixit : «Qui cum cognovissent Deum, »
viderunt hoc quod dicit Joannes⁷ quia per Verbum Dei
facta sunt omnia. Nam inveniuntur et ista in libris philo-
sophorum ι et quia unigenitum Filium habet Deus, per
quem sunt omnia. Illud potuerunt videre quod est ‚ sed
viderunt de longe z noluerunt tenere humilitatem Christi,
in qua navi securi pervenirent ad id quod longe videre
potuerunt3 et sorduit eis crux Christi. Mare transeundum
est, et lignum contemnis? Ο sapientia superba, irrides

¹ Rom. 1, 2o·22.

26.

