ouffisnorimt EVANGELIORUM9 Lm. 11. 309

QUAESTIO lv.

« DE paralytico ¹. » Potest intelligi anima dissoluta
membris, hoc est, bonis operationibus, Christum quae-
rere, id est, voluntatem Verbi Dei: impediri autem turbis,
nisi tecta, id est, operta Scripturarum aperiat, ut per
haec ad notitiam Christi perveniat ‚ hoc est, ad ejus hu-
militatem fidei pietate descendat. Hi autem a quibus de-
ponitur, bonos in Ecclesia doctores possunt significare.
Quod autem cum lecto deponitur ‚ significat ab homine in
ista carne adhuc constituto Christum debere cognosci.
Quem tamen lectum sanus postea jubetur portare ‚ et ire
in domum suam ‚ ut remissione peccatorum convalescen-
tibus per spem bonam membris animae , hoc corpus res-
taurare intelligatur ; ut jam non in carnalibus gaudiis
tanquam in lecto requiescat infirmitas animi, sed magis
ipsa contineat affectiones carnales ‚ et tendat ad requiem
secretorum cordis sui.

QUAESTIO V.

NON absurde quaestio proponitur, « Quomodo potuerit
» duos patres hahere Joseph ². »Nam Matthaeus eum dicit
genitum ab eo qui yocabatur Jacob ‚ Lucas vero filium
esse dicit ejus qui vocabatur Heli3. Neque hoc loco illud
dici potest, quod unus homo, sicut non solum apud.
gentes ‚ sed etiam apud Judaeos accidere solere manifes-
tum est, duo nomina hahuerit. Caetera enim serie genera-
tionum , qui hoc putat, facile refellitur. Quid enim de
avis , atavis, proavis , caeterisque majoribus dicturus est,

¹ Luc. v, 18. —- 2 Mulli. 1716. — ³ Luc. ιιι, 23.

