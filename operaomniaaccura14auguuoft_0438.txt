404 «3. AUGUSTLNI El'lSCOPl

crucifixum Christum, ipse est quem longe vidisti z « In
» principio erat Verbum , et Verbum erat apud Deum. υ
Sed quare crucifixus est? quia lignum tihi humilitatis ejus
necessarium erat. Superbia enim tumueras , et longe ab
illa patria projectus eras, et fluctibus hujus saeculi inter-
rupta est via , et qua transeatur ad patriam non est , nisi
ligno porteris. Ingrate ‚ irrides eum qui ad te venit ut re-
deas. Ipse factus est via, et hoc per mare ε inde in mari

ambulavit¹ ‚ ut ostenderet esse in mari viam. Sed tu, qui ·

quomodo ipse ambulare in mari non potes , navi portare,
ligno portare : crede in crucifixum , et poteris pervenire.
Propter te crucifixus est, ut humilitatem doceret z et quia
si sic veniret ut Deus, non agnosceretur. Si enim sic veni-
ret ut Deus, non veniretis qui videre Deum non poterant.
Non enim secundum id quod Deus est, aut venit, aut dis-
cedit : cum sit ubique praesens, et nullo loco contineatur.
Sed secundum quid venit? quod apparuit homo..

V. Quia ergo sic erat hom0, ut lateret in illo Deus,
missus est ante illum magnus homo ‚ per cujus testimo-
nium inveniretur plusquam homo. Et quis est hic ? « Fuit
» homo. » Et quomodo posset iste verum de Deo dicere?
« Missus a De‘o. η Quid vocabatur? «Cui nomen erat
» J oannes. » Quare venit? « Hic venitin testimonium ut
» testimonium perhiberet dc lumine, ut omnes crederent
»¹ per illum2. » Qualis iste qui testimonium perhiberet de
lumine? Magnum aliquid iste Joannes ‚ ingens meritum,
magna gratia, magna celsitudo. Mirare‚ plane mirare,
sed tanquam montem. Mons autem in tenebris est, nisi
luce vestiatur. Ergo tantum mirare Joannem, ut audias
quod sequitur: «Non erat ille lumen ⁸ z» ne cum montem
putas lumen esse ‚ naufragium in monte facias, non sola-
tium invenias. Sed quid debes mirari? montem tanquam

¹ Matth. xiv, 25. -- ² Joan.1‚ 6, 7.—-³1bid. 8.

