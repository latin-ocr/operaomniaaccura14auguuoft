360 s. Αυουετῐω thscor‘t

Deus verus intelligatur. Sicutautem dicta , ita etiam facta
finguntur sine mendacio ad aliquam rem significandam:
unde est etiam illud ejusdem Domini, quod in fici arbore
quaesivit fructum eo tempore, quo illa poma nondum
essent¹. Non enim dubium est illam inquisitionem non
fuisse veram ι quivis enim hominum sciret, si non divi-
nitate, vel tempore, poma illam arborem non habere.
F ictio igitur quae ad aliquam veritatem refertur, figura
est : quae non refertur, mendacium est. Quid ergo signi-
ficat quod se ire longius Dominus finxit, cum comitaretur
Discipulis, exponens eis sanctas ScripturaS, utrum ipse
esset ignorantibus? Quid putamus, nisi quia hospitalitatis
officio ad suam cognitionem pervenire posse homines in-
timavit? Ut cum longius ipse ab hominibus abscesserit
super omnes coelos ‚ tamen ita cum eis sit qui haec exhi·
bent servis ejus, ut cum dicere coeperint : « Domine, quan-
» do te vidimus hospitem et adduximus²z » tanquam
eum scillcet qui longe abscesserat: respondeat ille : «Cum
» uni ex minimis meis fecistis, mihi fecisti53. » Tenet
ergo Christum ne longius ab illo eat, quisquis catechi-
zatus verbo, in omnibus bonis ei qui se catechizat com-
municat , sicut Apostolus dicit ε « Communicet qui
» catechizatur verbo ei qui sc catechizat in omnibus
» bonis⁴. » Et alio loco cum dixisset, « Necessitatibus
» sanctorum communicantes: » statim subjecit: « Hospita«
>› litatem sectantes5.» Etisti enim catechizati erantverbo,
cum eis exponeret ScripturaS, et quia hospitalitatem sec-
tati sunt, eum quem in ipsa expositione Scripturaruni
non cognoverant, in panis fractione cognoscunt. Non
enim auditores Legis justi sunt apud Deum , sed factores
Legis justificabuntur ⁶.

¹ matth. xxi, ¹9· — ² Id. xxv, 38. —- 3 Ibid. 40. --- 4 Galat. vi, 6, -
⁵ Rom xii, 13'. ——s'hL n, 13,

