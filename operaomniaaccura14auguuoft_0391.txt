qums-nouum EVANGELIORUM‚ Lm. 11. 359

QUAEsrro L.

Quon dixit Dominus Discipulis: « Orate ne intretis in
» tentationem : et ipse avulsus est ab eis quantum jac-
» tus est lapidis1 2 » tanquam hoc eos admonuerit, ut in
eum dirigerent lapidem ‚ id est, usque ad eum perduce-
rent intentionem Legis, quae scripta erat in lapide ². Usque
ad illum enim potest pervenire ille lapis: « Quoniam finis
n Legis est Christus ad justitiam omni credentiss. n

QUAESTIO LI.

Quon scriptum est de Domino: « Finxit se longius
» ire4 » non ad mendacium pertinet. Non enim omne
quod fingimus mendacium est ε sed quando id fingimus
quod nihil significat, tunc est mendacium. Cum autem
fictio nostra refertur ad aliquam significationem, non est
mendacium, sed aliqua figura veritatis, alioquin omnia
quae a sapientibus et sanctis viris, vel etiam ab ipso Do-
mino figurate dicta sunt, mendacia deputabuntur, quia
secundum usitatum intellectum non subsistit veritas
talibus dictis. Non enim homo qui habuit duos filios,
quorum junior accepta parte patrimonii sui profectus est
in regionem longinquam⁵ , et caetera quae' in illa narra-ss
tione contexuntur, ita dicuntur tanquam vere fuerit
quisquam homo qui hoc in filiis suis duobus aut passus
sit, aut fecerit. Ficta sunt ergo ista ad rem quamdam sig-
nificandam, tam longe lateque majorem et tam incom-
parabiliter differentem, ut per illum fictum hominem

¹ Luc. xxn‚4o,41.-— ² Deut.1x, 9. -3 Rom. x, 4. -- 4 Luc. xxiv, 28.
- ⁵1d. xv, 11-32.

