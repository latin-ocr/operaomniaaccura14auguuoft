 

De cousmvsu nvANGELtsTARUM, Lm. 1v. 123

aquila in his quae Christus sublimius locutus est, immora-
tur, necin terram quodam modo nisi raro descendit. De-
nique quamvis matrem Christi se nosse plane testetur,
tamen nec ejus nativitate cum Matthaeo et Luca aliquid
dicit, necin ejus baptismum cum tribus commemorat, sed
tantummodo ibi testimonium ,loannis alte sublimiterque
commendans, relictis eis pergit cum illo ad nuptias in
Cana Galilaeae ¹ ; ubi quamvis ipse Evangelista matrem
ejus fuisse commemoret, ille tamen dicit : « Quid mihi
» et tibi est mulier? » non repellens de qua suscepit car-
nem , sed suam tunc maxime insinuans divinitatem ,
aquam conversurus in vinum : quae divinitas illam etiam
foeminam fecerat, nonin illa facta erat.

XII. Inde post paucos dies factos in Capharnaum, redit
ad templum, ubi eum commemorat dixisse de templo cor-
poris sui ². « Solvite templum hoc, et in tribus diebus ex-
» citabo illud 3 ; » ubi maxime insinuat, non solum quia
Deus erat in templo Verbum caro factum, verumetiam
quia eamdem carnem ipse resuscitavit, non utique nisi
secundum id quod unum est cum Patre, nec separabiliter
operatur : cum caeteris locis fortassis omnibus Scriptura
non dicat, nisi quod Deus illum suscitaverit3 nec alicubi
sic expressum est quod cum Deus resuscitarit Christum ,
etiam ipse se resuscitavit, quia cum Patre unus Deus est,
sicut hoc loco ubi ait ·. « Solvite templum. hoc, et in tri-
» bus diebus suscitabo illud. » Α

XIII. Inde cum illo Nicodemo quam magna, quam
divina locutus est ⁴? Inde rursus pergit ad testimonium
Joannis , et commendat ,amicum sponsi non gaudere nisi
propter vocem sponsi. Ubi admonet animam humanam
non de seipsa sibi lucere, nec beari, nisi incommutabilis
participatione sapientiae. Inde ad mulierem Samaritanam,

¹ Joan. 11,1. -² Ibid. 12. -- 3 Id. 11, ¹9- — 41d. ιιι, 1-22.

